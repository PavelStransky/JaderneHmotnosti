\documentclass[a4paper,12pt,oneside]{article}

%\usepackage{palatino,newtxmath,bbold}	%% Písma
\usepackage{lmodern}
\usepackage{amsthm,thmtools}
\usepackage{bold-extra}

\usepackage{microtype}					%% Lepší mezery

\usepackage[T1]{fontenc}
\usepackage[utf8]{inputenc}	            %% Kódování textu
\usepackage[czech]{babel}               %% České nápisy
\usepackage{epsfig}
\usepackage{csquotes}

\usepackage[dvipsnames]{xcolor}
\usepackage{indentfirst}				%% Odsazení prvního odstavce

\usepackage{tablefootnote}              %% Poznámky pod čarou z tabulek

\usepackage{listings}
\usepackage{comment}

\usepackage{mhchem}                     %% Psaní značek nuklidů

\usepackage{amsmath,amsfonts,amssymb}
\usepackage[unicode]{hyperref}			%% Hypertextové odkazy
\hypersetup{
	pdftitle={Systematika jaderných hmotností},
	pdfauthor={Pavel Stránský},
	pdffitwindow=true,
	colorlinks=true,
	urlcolor=cyan,            			%barva textu pri tisku
	linkcolor=red,
	citecolor=green,
	filecolor=magenta
}

% Velikost stránky
\addtolength{\topmargin}{-1.5cm} %\addtolength{\textheight}{-10cm}
\addtolength{\textwidth}{4cm} \addtolength{\textheight}{4cm} % Šířka a výška textu
\addtolength{\voffset}{-0.5cm} % Horní okraj
\addtolength{\hoffset}{-2cm}
\setlength{\headheight}{15pt}

\renewcommand{\Im}{\mathop{\text{Im}}}
\renewcommand{\Re}{\mathop{\text{Re}}}

\pagestyle{headings} 
% \addtolength{\textwidth}{4cm} \addtolength{\textheight}{6cm} 
% \addtolength{\voffset}{-3cm} 
% \addtolength{\hoffset}{-2cm} \setlength{\parskip}{0.5ex plus 0.5ex minus 0.1ex}

\def\unit#1{\,\mathrm{#1}}
\def\c{,\!}                             % Čárka v číslech
\def\operator#1{\hat{\mathsf{#1}}}
\def\vectoroperator#1{\boldsymbol{\mathsf{\hat{#1}}}}
\def\im{\mathrm{i}}
\DeclareMathOperator{\e}{e}
\def\code#1{\textnormal{\texttt{#1}}}
\def\file#1#2{\textnormal{{\texttt{\href{#1}{#2}}}}}

\newtheoremstyle{red}
{5pt}{5pt}{\itshape\color{red}}{}{\bfseries\color{red}}{:}{.5em}{}

\theoremstyle{red}
\declaretheorem[name=Úkol,numberwithin=section]{task}

\begin{document}
\title{Systematika jaderných hmotností}
\date{\today}
\author{Pavel Stránský}

\maketitle

\section{Jaderné jednotky}
V jaderné a částicové fyzice se využívá Einsteinem odvozená ekvivalence mezi hmotností $M$ a energií $E$
\begin{equation}
    E=Mc^{2},
\end{equation}
kde $c\approx3\c0\cdot10^8\unit{ms^{-1}}$ je rychlost světla.
Za jednotku energie se bere \emph{elektronvolt}
\begin{equation}
    [E]=\mathrm{eV}=1\c602\cdot10^{-19}\unit{J},
\end{equation}
což, jak název napovídá, je kinetická energie elektronu urychlená ve vakuu napětím $1\,\mathrm{V}$.
Navíc se pracuje v tzv.~\emph{přirozených jednotkách}, ve kterých je rychlost světla $c=1$, a tudíž hmotnost i energie mají stejnou jednotku.\footnote{
    Často se též lze setkat s \uv{kompromisním} označením jednotky hmotnosti jako $[M]=\mathrm{eV}/c^{2}$.
}

\section{Typické objekty jaderné fyziky}
\begin{minipage}{0.95\linewidth}
\begin{tabular}{|l|l|l|c|l|}
    \hline
    & & {\color{red}\bf hmotnost} & náboj & poločas rozpadu \\
    \hline
    \emph{elektron} & $e^{-}$ & $M_{e}=0\c511\unit{MeV}$ & $-$ & stabilní \\
    \emph{proton} & $p^{+}$ & {\color{red}$M_{p}=938\unit{MeV}$} & $+$ & stabilní\footnote{
        Některé teorie předpovídají, že proton by se měl rozpadat s enormním poločasem rozpadu $T_{p}\approx10^{32}\unit{let}$.
        To zatím nebylo pozorováno, ale experimenty k měření tohoto rozpadu existují.
        } \\
    \emph{neutron} & $n^{0}$ & {\color{red}$M_{n}=940\unit{MeV}$}\footnote{
        Neutron je těžší než proton. Volný neutron se rozpadá procesem
        \begin{equation}
            \label{eq:beta}
            n^{0}\rightarrow p^{+}+e^{-}+\overline{\nu}_{e},
        \end{equation}
        kde $\overline{\nu}_{e}$ je elektronové antineutrino.
        } & $0$ & $T_{n}=611\unit{s}$ \\
    \hline
\end{tabular}
\end{minipage}

\begin{task}
    Převeďte hmotnosti z tabulky na kg.
\end{task}

\section{Atomové jádro}
    Nadále budeme uvažovat pouze atomové jádro, nebudeme se tedy zabývat elektrony z elektronového obalu atomu.

    Jádro se skládá z protonů a neutronů. Ty se souhrnně označují jako \emph{nukleony}.
    Počet protonů $Z$ se nazývá \emph{protonové číslo},
    počet neutronu $N$ se nazývá \emph{neutronové číslo}
    a jejich součet $A=N+Z$ je \emph{hmotnostní číslo} nebo nukleonové číslo.

    Jádro se obecně označuje $\ce{^{\it A}_{\it P}X}$ nebo dokonce $\ce{^{\it A}_{\it P}X_{\it N}}$, kde X je symbol daného prvku, například $\ce{^{235}_{92}U}$ nebo $\ce{^{235}_{92}U_{143}}$.
    Protonové číslo se často vynechává, protože je jednoznačně dáno symbolem prvku, a neutronové číslo lze dopočítat z hmotnostního čísla.

    Hmotnost atomového jádra je
    \begin{equation}
        M=ZM_{p}+NM_{n}-B,
    \end{equation}
    kde $B$ je \emph{vazebná energie}.
    Aby jádro mohlo existovat, musí být $B>0$.
    Jedná se o potenciální energii přitahujících se nukleonů.
    Vazebnou energii lze určit, pokud známe (změříme) hmotnost příslušného atomového jádra.
    Čím je vazebná energie vyšší, tím je jádro silněji vázané a stabilnější.
    Další často používaná veličina je vazebná energie na nukleon,
    \begin{equation}
        b=\frac{B}{A}.
    \end{equation}
    Pokud z jádra (několika jader) s malou vazebnou energií na nukleon vytvoříme jádro (několik jader) s větší vazebnou energií na nukleon, přebytečná energie se uvolní a lze ji využít například v jaderné energetice.
    To je podstatou jaderné fúze a jaderného štěpení.

\section{Tabulka nuklidů}
    Atomová jádra s daným $N$ a $Z$ se nazývají \emph{nuklidy}.
    Uspořádávají se do~\href{https://upload.wikimedia.org/wikipedia/commons/b/b5/NuclideMap_stitched.png}{tabulky nuklidů},\footnote{Nuclear chart.} kde na vodorovné ose je obvykle neutronové číslo $N$ a na svislé ose protonové číslo $Z$.
    Jádra stejného prvku lišící se počtem neutronů se nazývají \emph{izotopy} a v tabulce nuklidů tvoří řádky.
    V tabulce se také uvádějí další charakteristiky příslušného atomového jádra, jako například způsoby přeměny (rozpadové kanály), poločas přeměny (střední doba života), relativní zastoupení (pro přirozeně se vyskytující izotopy) nebo charakteristické energie $\gamma$ záření.\footnote{
        Doplňující údaje k tabulce nuklidů lze nalézt na stránce \href{https://www.nndc.bnl.gov/nudat3/}{Nudat} (National Nuclear Data Center, Brookhaven National Laboratory).
    }

    Doposud byly změřeny hmotnosti 2550 nuklidů, ale odhaduje se, že celkový počet nuklidů může být okolo 8000.
    Lehká jádra vznikají v jádrech hvězd, těžká jádra pak při výbuchu supernov a při srážce neutronových hvězd. 
    Původ jader je schematicky vyobrazen například v této \href{https://upload.wikimedia.org/wikipedia/commons/3/31/Nucleosynthesis_periodic_table.svg}{tabulce}.

\section{Kompilát jaderných hmotností}
    Jaderné hmotnosti měří laboratoře po celém světě a své výsledky průběžně publikují v odborných časopisech.
    Přibližně jednou za čtyři roky je vydán souhrnný článek se všemi doposud změřenými hmotnostmi a jejich experimentálními odchylkami.
    Poslední vydanou sbírkou je \href{https://www-nds.iaea.org/amdc/}{Atomic Mass Evaluation -- AME 2020}.
    Obsahuje hmotnosti 2550 měřených nuklidů.
    Sbírka je veřejně dostupná a skládá se ze dvou odborných článků shrnujících použité experimentální metody a diskutujících přesnost měření a rozdíly oproti předchozím sbírkám, a z textového souboru se syrovými daty.
    Analýza textového souboru bude hlavní náplní tohoto projektu.

    \begin{task}
        Stáhněte si z uvedeného odkazu soubor \file{https://www-nds.iaea.org/amdc/ame2020/mass_1.mas20.txt}{mass\_1.mas20.txt} s jadernými hmotnostmi a vytvořte jednoduchý program, který ze souboru načte k jednotlivým nuklidům jejich hmotnosti a vazebné energie.
    \end{task}

    Přesné hodnoty hmotností pro výpočty:
    \begin{align}
        M_{p}&=938\c2720882\unit{MeV},\\
        M_{n}&=939\c5654205\unit{MeV},\\
        u=\frac{1}{12}M(\ce{^{12}C})&=931\c4941024\unit{MeV}.
    \end{align}

    \begin{task}
        \label{task:b}
        Vykreslete graf vazebné energie na nukleon $b$ pro všechny nuklidy.
    \end{task}

    \begin{task}
        Nalezněte nuklidy s nejvyšší vazebnou energií na nukleon.
    \end{task}
    Jedná se o izotopy železa a niklu.
    Z těchto nuklidů již nelze získat žádnou energii a pro jakoukoliv jejich radioaktivní přeměnu musíme energii dodat.
    Nuklidy se vyskytují v konečných fázích vývoje některých hvězd před tím, než explodují jako supernovy.

    \begin{task}
        Kolik energie se uvolní při fúzi $1\unit{g}$ deuteria $\ce{^{2}H}$ na helium $\ce{^{4}He}$?
        Nalezněte, jaké je zastoupení molekul $\mathrm{D_{2}O}$ v přirozeně se vyskytující vodě.\footnote{
            Zhruba $160\unit{ppm}$.
        }
        Kolik energie by se získalo fúzí všeho deuteria z $1\unit{ml}$ vody?
    \end{task}

\section{Radioaktivní přeměna prvků}
    Atomová jádra mají tendenci přeměňovat se tak, aby byla co nejstabilnější. Tím se zvyšuje jejich vazebná energie na nukleon a při přeměně se přebytečná energie vyzařuje, což se využívá například v energetice v atomových elektrárnách.

    Tři nejdůležitější procesy přeměny jsou
    \begin{enumerate}
        \item\emph{$\alpha$ rozpad.}
            Z jádra vylétne $\alpha$ částice, což je velmi silně vázané jádro $\ce{^{4}_{2}He}$,
            \begin{equation}
                \ce{^{\it A}_{\it Z}X}\rightarrow\ce{^{{\it A}-4}_{{\it Z}-2}Y}+\ce{^{4}_{2}He}.
            \end{equation}
            Tento proces je neběžnější pro těžká jádra v oblasti údolí stability a nad ním.
            V tabulce nuklidů získáme procesem jádro posunuté diagonálně o dvě políčka vlevo dolů $\swarrow\swarrow$.

        \item\emph{$\beta$ rozpad.}
            V jádře se přemění neutron na proton procesem~\eqref{eq:beta}.
            Hmotnostní číslo tedy zůstane zachováno, z jádra vylétne vzniklý elektron (a antineutrino),
            \begin{equation}
                \ce{^{\it A}_{\it Z}X}\rightarrow\ce{^{\it A}_{{\it Z}+1}Y}+e^{-}+\bar{\nu}_{e}.
            \end{equation}
            Nové jádro se nachází o jedno políčko diagonálně vlevo nahoru $\nwarrow$.
            $\beta$ rozpad je nejčastější u jader s přebytkem neutronů, což jsou jádra nacházející se pod údolím stability.
        
        \item\emph{$\beta^{+}$ rozpad.}
            V jádře se přemění proton na neutron.
            jedná se o proces opačný k $\beta$ rozpadu.
            Z jádra vylétne pozitron (a neutrino),
            \begin{equation}
                \ce{^{\it A}_{\it Z}X}\rightarrow\ce{^{\it A}_{{\it Z}-1}Y}+e^{+}+\nu_{e}.                    
            \end{equation}
            Nové jádro se nachází o jedno políčko diagonálně vpravo dolů $\searrow$.
            Tato přeměna se vyskytuje u jader s přebytkem protonů (jádra nad údolím stability).

            Podobný proces jako $\beta^{+}$ rozpad je ~\emph{elektronový záchyt}\footnote{Elektronový záchyt se obvykle označuje jako $\epsilon$ přeměna.}, kdy atomové jádro jádro zachytí elektron z elektronového obalu a dojde k procesu
            \begin{equation}
                \ce{^{\it A}_{\it Z}X}+e^{-}\rightarrow\ce{^{\it A}_{{\it Z}-1}Y}+\nu_{e}.                    
            \end{equation}
            Elektronový záchyt má nižší práh než $\beta^{+}$ rozpad.
    \end{enumerate}

    Kromě těchto procesů mohou ještě jádra přímo vystřelit proton či neutron, pokud se nacházejí za tzv. protonovou nebo neutronovou driplajnou, nebo se samovolně rozštěpit na dvě lehčí jádra.
    K tomu však dochází jen u extrémních případů nuklidů vyrobených uměle.

    \begin{task}
        Určete, která jádra se mohou rozpadat $\alpha$ rozpadem a zakreslete je do grafu.
    \end{task}
    Jedná se o jádra splňující podmínku
    \begin{equation}
        M(Z, N)-M_{\mathrm{He}}>M(Z-2,N-2),
    \end{equation}
    kde $M_{\mathrm{He}}=M(2,2)$ je hmotnost $\alpha$ částice.
    Jediné lehké jádro rozpadající se $\alpha$ rozpadem je $\ce{^{8}_{4}Be}$, které si lze vlastně představit jako složené ze dvou $\alpha$ částic.

    \begin{task}
        Určete, která jádra se mohou rozpadat $\beta$ přeměnou a $\beta^{+}$ ($\epsilon$) přeměnou a zakreslete je do grafu.
        Porovnejte s tabulkou nuklidů.
    \end{task}
    
\subsection{Rozpadové řady}
    Produkty přeměn nestabilních nuklidů mohou opět podléhat radioaktivním přeměnám.
    Ze směrů rozpadů v tabulce nuklidů je jasné, že celá tabulka se rozpadá na čtyři nezávislé skupiny.
    Rozpadové řady začínající u v přírodě se vyskytujících nuklidů ze skupiny aktinoidů a končící stabilním prvkem, nejčastěji olovem, jsou:
    \begin{itemize}
        \item $\ce{^{238}U}\rightarrow\ce{^{206}Pb}$
        \item $\ce{^{235}U}\rightarrow\ce{^{207}Pb}$
        \item $\ce{^{232}Th}\rightarrow\ce{^{208}Pb}$
        \item $\ce{^{237}Np}\rightarrow\ce{^{205}Tl}$
    \end{itemize}
    \begin{task}
        Pomocí tabulky nuklidů určete všechny meziprodukty těchto rozpadových řad.
    \end{task}

    \begin{task}
        $\ce{^{238}U}$ je nejtěžší nuklid vyskytující se v přírodě.
        Proč tomu tak je?
    \end{task}

\section{Jaderná interakce}
    Nukleony se drží v jádře díky silné jaderné interakci. 
    Ta je krátkodosahová, přitažlivá a velmi zjednodušeně řečeno působí přibližně stejnou silou mezi protony i mezi neutrony.
    
\section{Kapkový model jádra}
    Jeden z nejjednodušších modelů atomového jádra aproximuje jadernou hmotu jako \emph{nestlačitelnou} \emph{homogenně nabitou} kapalinu a jádro pak jako kapku o poloměru
    \begin{equation}
        R=R_{0}\sqrt[3]{A},
    \end{equation}
    kde $R_{0}=1\c2\unit{fm}$.\footnote{Jednotka femtometr $\mathrm{fm}=10^{-15}\unit{m}$ se obvykle v jaderné fyzice nazývá fermi.}
    Z charakteru tohoto přiblížení je jasné, že bude platit lépe pro jádra s velkým počtem nukleonů.

    Pro vazebnou energii nabité nestlačitelné kapky kulového tvaru pak platí vztah
    \begin{equation}
        \label{eq:BetheWeizsackerVS}
        B=a_{V}'V-a_{S}'S-\frac{3}{5}\frac{1}{4\pi\epsilon_{0}}\frac{Z^{2}}{R}-a_{A}\frac{\left(N-Z\right)^{2}}{A}+\delta.
    \end{equation}

    \begin{itemize}
        \item\emph{Objemový člen.}
            První člen vyjadřuje interakci jednotlivých nukleonů se svými nejbližšími sousedy, a je tudíž úměrný objemu jádra
            \begin{equation}
                V=\frac{4}{3}\pi R^{3}.
            \end{equation}
    
        \item\emph{Povrchový člen.}
            Druhý člen snižuje vazebnou energii kvůli tomu, že nukleony na povrchu jádra interagují s méně nukleony než ty uvnitř.
            Odpovídá povrchovému napětí u klasických kapalin a energie s ním spojená je úměrná povrchu jádra
            \begin{equation}
                S=4\pi R^{2}.
            \end{equation}

        \item\emph{Coulombický člen.}
            Třetí člen vyjadřuje elektrostatické odpuzování kladně nabitých protonů.
            Odpovídá potenciální energii homogenně nabité koule.

        \item\emph{Asymetrie (Pauliho člen).}
            Pro jádro je výhodnější, když má stejný počet protonů a neutronů.
            Je to důsledek Pauliho vylučovacího principu: 
            Protony a neutrony jsou \emph{fermiony}, které se nemohou vyskytovat ve stejném stavu, a tudíž se nemohou nacházet na stejném místě.
            Čím více protonů nebo neutronů, tím musejí být dál od středu jádra, a jsou tedy slaběji vázané.

        \item\emph{Párovací člen.}
            Pro fermiony je mnohem energeticky výhodnější, pokud se vyskytují v párech.
            Vazebná energie je tedy vyšší, pokud má jádro sudý počet protonů i neutronů (sudo-sudá jádra) než pokud je $N$ nebo $Z$ liché.
            Licho-lichá jádra jsou nejvíce nestabilní a mají tendenci přeměnit jeden nukleon v opačný typ, čímž se jejich stabilita výrazně zvýší.
            V přírodě se vyskytuje jen pět stabilních licho-lichých jader, a to čtyři lehká jádra (zde by přeměna $n^{0}\leftrightarrow p^{+}$ vedla k výrazné asymetrii počtu protonů a neutronů)
                $\ce{^{2}_{1}H}$, 
                $\ce{^{6}_{3}Li}$, 
                $\ce{^{10}_{5}B}$ a
                $\ce{^{14}_{7}N}$,
            a jedno těžké jádro, izomer $\ce{^{180}_{73}Ta}$, které však může mít tak dlouhou dobu života, že jeho rozpad zatím nebyl pozorován.

            Párovací člen se zapisuje ve tvaru
            \begin{equation}
                \delta=\begin{cases}
                    +a_{P}A^{-\frac{1}{2}} & \text{pro sudo-sudá jádra, tj. pokud $Z$ i $N$ jsou sudá čísla,} \\
                    0 & \text{pro sudo-lichá jádra, tj. pokud $A$ je liché číslo,} \\
                    -a_{P}A^{-\frac{1}{2}} & \text{pro licho-lichá jádra, tj. pokud $Z$ i $N$ jsou lichá čísla.}
                    \end{cases}
            \end{equation}
        \end{itemize}

    Zatímco prvním třem členům lze porozumět pomocí klasické fyziky, Pauliho člen a párovací člen se nedají vysvětlit jinak než pomocí mikroskopické teorie (kvantové teorie).

    Vzorec~\eqref{eq:BetheWeizsackerVS} se obvykle užívá ve tvaru
    \begin{equation}
        \label{eq:BetheWeizsacker}
        B=a_{V}A-a_{S}A^{\frac{2}{3}}-a_{C}\frac{Z^{2}}{A^{\frac{1}{3}}}-a_{A}\frac{\left(N-Z\right)^{2}}{A}+\delta.
    \end{equation}
    nebo
    \begin{equation}
        \label{eq:BetheWeizsackerA}
        b=a_{V}-a_{S}A^{-\frac{1}{3}}-a_{C}\frac{Z^{2}}{A^{\frac{4}{3}}}-a_{A}\frac{\left(N-Z\right)^{2}}{A^{2}}+\frac{\delta}{A}.
    \end{equation}
    a nazývá se \emph{Betheho-Weizsäckerova formule}.\footnote{Kapkový model jádra jako úplně první navrhl George Gamow v roce 1930. Představu jádra jako kapky tekutiny později převzal Niels Bohr a John Archibald Wheeler. Formule v tomto tvaru byla navržena Carlem Friedrichem von Weizsäckerem v roce 1935.}
    Parametry $a_{V},a_{S},a_{C},a_{A}$ a $a_{P}$ jsou všechny kladné a určují se z naměřených vazebných energií známých jader.

    Z Betheho-Weizsäckerovy formule je vidět, že kdyby nebylo Coulombického odpuzování, pak by vždy nejstabilnější jádra měla díky asymetrickému členu $N=Z$.        
    Coulombické odpuzování způsobuje, že stabilnější jádra budou mít více neutronů než protonů, přičemž tento efekt je výraznější u těžších jader.
    Z formule~\eqref{eq:BetheWeizsacker} se dá odvodit, že nejstabilnější jádra mají 
    \begin{equation}
        \label{eq:Valley}
        \frac{N}{Z}\approx 1+\frac{a_{C}}{2a_{A}}A^{\frac{2}{3}},
    \end{equation}
    tj. \emph{údolí stability} se v tabulce nuklidů otáčí pod diagonálu.

    \subsection{Fitování}
        Parametry teoretické závislosti se určí z experimentálních dat hledáním minima součtu kvadrátů odchylek
        \begin{equation}
            \chi^{2}=\sum_{Z,N}\left[b(Z,N;a_{V},a_{S},a_{C},a_{A},a_{P})-b_{\mathrm{exp}}(Z,N)\right]^{2}
        \end{equation}
        kde se sčítá přes všechny měřené hmotnosti nuklidů s protonovým číslem $Z$ a neutronovým číslem $N$.
        Vzhledem k tomu, že teoretická závislost~\eqref{eq:BetheWeizsacker} závisí na všech pěti parametrech lineárně, lze z rovnice pro kvadrát odchylek určit soustavu pěti lineárních rovnic pro pět neznámých a tu pak vyřešit.
        My namísto toho využijeme již hotových funkcí pro fitování, které dnešní programovací jazyky nabízejí.
        V Pythonu je to například funkce \code{curve\_fit} z balíku \code{scipy}.

        \begin{task}
            Nalezněte fitováním parametry rovnice~\eqref{eq:BetheWeizsacker}.
        \end{task}

        \begin{task}
            Zakreslete do grafu vazebných energií z úlohy~\ref{task:b} údolí stability dané rovnicí~\eqref{eq:Valley}.
        \end{task}
        Rovnici je nutné vyřešit numericky.
        K tomu lze v Pythonu využít například knihovní funkci \code{fsolve}.

        \begin{task}
            Zakreslete do grafu rozdíl $\Delta b$ naměřené vazebné energie $b_{\mathrm{exp}}$ a vazebné energie dané Betheho-Weizsäckerovou formulí~\eqref{eq:BetheWeizsackerA} s nafitovanými parametry.
        \end{task}

    \subsection{Slupková struktura}
        V grafu poslední úlohy je vidět pravidelná struktura vodorovných a svislých čar, na kterých je rozdíl $\Delta b$ větší než pro hodnoty dále od čar.
        Je to tím, že jádro má ve skutečnosti slupkovou strukturu podobně jako atomový obal a nukleony pro \emph{magická jádra} jsou mnohem silněji vázaná.
        Jaderná magická čísla pro protony i neutrony jsou $2,8,20,28,40,50,82,126$.
        Lze je pozorovat nejen na veličině $\Delta b$, ale také například na dvouneutronové nebo dvouprotonové\footnote{Dvounukleonová proto, aby se eliminoval efekt párovacího členu.} separační energii - nukleony v uzavřené valenční slupce jsou mnohem silněji vázané, a je tedy potřeba větší energie k jejich vyražení.

    \begin{task}
        Vyznačte v grafu poslední úlohy magická čísla -- místa uzavřených jaderných slupek.
    \end{task}

    \begin{task}
        Zakreslete do grafu dvouneutronovou 
        \begin{equation}
            S_{2n}=M(Z,N-2)+2M_{n}-M(Z,N)
        \end{equation}
        a dvouprotonovou separační energii
        \begin{equation}
            S_{2p}=M(Z-2,N)+2M_{p}-M(Z,N).
        \end{equation}
    \end{task}
\end{document}